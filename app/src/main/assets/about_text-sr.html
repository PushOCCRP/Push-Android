<h1>KRIK - Mreža za istraživanje kriminala i korupcije</h1>

<p>Mreža za istraživanje kriminala i korupcije (KRIK) je neprofitna nevladina organizacija osnovana radi unapređenja istraživačkog novinarstva u Srbiji. Organizaciju je osnovao tim novinara koji se već godinama bavi razotkrivanjem kriminala i korupcije i koji su višestruko nagrađivani za svoj rad.</p>

<p>KRIK je deo međunarodne novinarske mreže Organized Crime and Corruption Reporting Project (OCCRP), koju čine neprofitni istraživački centri i nezavisni mediji iz dvadesetak zemalja sveta, od Balkana i Istočne Evrope, do Centralne Azije. OCCRP je pomogao osnivanje KRIK-a i pomaže njegov razvoj.</p>

<p>U fokusu našeg rada su organizovani kriminal i korupcija, koji prožimaju sve sfere društva. Naš cilj je da pomognemo čitaocima da bolje razumeju na koji način kriminal i korupcija utiču na njihove živote. KRIK nastoji da obezbedi detaljne istraživačke priče, kao i najnovije vesti iz ove oblasti. Osim toga, KRIK je na svom sajtu izgradio i bazu dokumenata, a koja je vredan resurs za novinare i javnost. Kao član OCCRP, KRIK učestvuje i u prekograničnim istraživačkim projektima.</p>

<p>Raspoloženi smo i da pomognemo drugim medijima da razviju svoje kapacitete za istraživačko novinarstvo.</p>

<p>Više o ciljevima organizacije i načinima njihovog ostvarivanja, možete pročitati u <a href="https://www.krik.rs/wp-content/uploads/2016/06/Statut-KRIK-a.pdf">statutu</a>.</p>

