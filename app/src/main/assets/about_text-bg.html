Биволъ е частен независим разследващ сайт базиран в България, основан от разследващите журналисти Асен Йорданов и Атанас Чобанов през 2010 г. Разследванията на Биволъ са фокусирани върху корупцията, организираната престъпност, конфликти на интереси и злоупотреба с власт. Разкритията на сайта отключиха едни от най-значимите политически и съдебни скандали в България през последните години. Биволъ е официален партньор на Wikileaks за България от 2011 г. и член на OCCRP от 2013 г. Сайтът има няколко престижни награди за разследваща журналистика, а Асен Йорданов е един от "100-е герои на информацията" на "Репортери без граници".
